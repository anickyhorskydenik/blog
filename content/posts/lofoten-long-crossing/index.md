+++
title = "Přechod Lofot z jihu na sever: 11 dní v divočině za polárním kruhem"
date = "2025-07-27T19:36:00+02:00"
draft = false
description = "Trek přes lofotské ostrovy od Moskenes po Svolvaer. 10 nocí pod stanem, bažiny, náročné cesty a nádherná divočina."
tags = ["Norsko", "trek", "Lofoty", "divočina", "backpacking"]
categories = ["Treky"]
featured_image = "featured.jpg"
+++

Přechod Lofot z jihu na sever (Moskenes → Svolvaer) se stal jedním z nejnáročnějších, ale zároveň nejkrásnějších treků, které jsem kdy absolvovala.
**10 nocí pod stanem, 110+ km pěšky, 30+ km stopování** a spousta nezapomenutelných zážitků.

<!--more-->

{{< youtube aAKm6Ox8S5I >}}

## Příprava a start

Večeře a snídaně na 10 dní jsme si nesli na zádech a spoustu jídel jsme si doma nasušili. Hlavně domácí sušené Chilli con carne a kuřecí kari, sušené hovězí a kuřecí maso.
![Jídlo na celý výlet](518355745_24893803796874308_141215936572152450_n.jpg)
*Naše snídaně a večere s sebou - batohy měly bez vody 16 kg.*

Toto není žádný oficiální trek a s trasou jsme se inspirovali na stránkách neznámého člověka. Plní síly vyrážíme z **Moskenes** a ještě si děláme srandu, že nepůjdeme po turistické červené, ale vezmeme to čárkovanou cestou, aby to byla "větší divočina". To ještě netušíme, že v dalších dnech se nám po červené bude stýskat! 😃

Stany stavíme s výhledem na **nejvyšší horu Lofot, Hermanndalstidnen**, na kterou si máme v plánu také "odskočit". Je dost strmá a normálka je místy ještě pod sněhem, tak vyhraje zdravý rozum a nepokoušíme se o ní bez potřebné výbavy.

![Stan s výhledem na Hermanndalstidnen](514412366_24894013660186655_1505825618974621564_n.jpg)
*Naše místo na stan s výhledem na nejvyšší horu Lofot.*

## Den č. 2: Very difficult path

Nejnáročnější den treku! Sestupujeme cestou označenou v mapě jako **"very difficult path"** a říkáme si, že jsme to měli jít naopak. 😃

![Difficult terrain](difficult-path.jpg)
*Téměř lezecké kroky a přelézání obřích boulderů*

**Téměř lezecké kroky, přelejzání obřích boulderů a brodění se džunglí a bažinama** - 1 km jsme ušli za 2 hodiny. Tímto tempem to nedáme ani do Vánoc…  4. den zjišťujeme že už jsme asi tak 30 km pozadu za plánem. Kdo byl ten člověk co napsal ten článek?… 😃 Musíme zakomponovat více stopování po silnicích, abychom si užili ty hezké části a mohli vynechat silnice. Přechod Lofot je logisticky nemožný bez trajektů, podzemního tunelu a chůze po silnici, protože se jedná o souostroví.

## Poznávání lofotského terénu

Po prvních dnech jsme se začali orientovat v lofotském terénu:

- **Natěžko nechceme neznačené cesty**
- Rozdíl mezi červenou plnou a červenou čárkovanou je obrovský
- Poznáváme **indikátory bažiny** - bažinné kytky

![Bažinné rostliny](bog-plants.jpg)
*Bažinné kytky - vypadají krásně, ale když šlápnete tam kde rostou, vcucne vám bažina botu! 😃*

### Nádherné pláže

Stany rozděláváme na nádherné **pláži Horseidvika**, ke které jsme si trošku zašli. V dalších dnech také jdeme přes pláž **Kvalvika**, která je známá z uměleckého surfovacího filmu *North of the Sun* (film doporučuji!). Bohužel film z ní udělal turistické místo a bylo tam asi tak 25 stanů... Tomu místu na spaní se doporučuji vyhnout, pokud chcete být v divočině.

![Horseidvika beach](horseidvika.jpg)
*Naše stany na pláži Horseidvika s výhledem na fjord*


## Rest day v Leknes

Stopujeme přes asfaltové úseky do největšího města Lofot, **Leknes**, doplňujeme zásoby a dáváme si rest day v kempu.

![Leknes camp](leknes-kayak.jpg)
*Kempy u fjordů mají zdarma k půjčení kajaky! 🛶*

V sámošce kupujeme **místní uzené lososy a makrely v konzervě** - v Norsku ryby fakt stojí za to.

## Horské sekce a hobití chatičky

Zbytek treku už byl v pohodě, zvolnili jsme tempo a užívali si sekce v horách. Po cestě jsou sem tam různé **hobití chatičky porostlé trávou**, ve kterých se dá zdarma spát.

![Hobbit hut](hobbit-hut.jpg)
*Tradiční norská chatička s travnatou střechou*

Jsou v nich také kamínka a je tam dřevo. Nakonec jsme v takové spali jen jednou.

## Mořský svět a Matmora Ridge

Celodenní silný déšť přečkáváme v pláštěnce a návlekách a schováváme se v **mořském světě v Kabelvågu**, dozvídáme se o lofotské floře a fauně.

Poté nás čeká stopování na sever do Delp, kde budeme přecházet hřeben **Matmora Ridge** - je ale pod mlhou a moc z něj nevidíme.

![Matmora ridge](matmora-ridge.jpg)
*Matmora ridge - moc jsme ho neviděli, protože celý vršek byl v mlze.*

## Finální výstup a sestup do Svolvaeru

Zbytek přechodu už se krásně vine a v posledním výšvihu před **Svolvaerem** narážíme na sníh a zamrzlé jezero.

![Snow lake camp](lake-tent.jpg)
*Noc u jezera, ve kterém se koupeme večer i ráno.*

**Koupeme se v ledové vodě jak večer, tak ráno.** Když jste x dní bez sprchy, tak opláchnout se v jezeře je fakt bonus, ať je voda sebevíc ledová.

## Technické problémy a finále

Dva dny před koncem se mi **odtrhává podrážka od pohorky**, kterou vcucla bažina, a situaci řešíme tejpou. 😁

![Broken boot](broken-boot.jpg)
*Tejpová oprava - když bažina vyhraje nad botou*

Poté již finální sestup do civilizace a cesta trajektem zpět do **Bodø** - brány do Lofot. Tím skončila naše výprava.

## Závěrečné hodnocení

Když bych přechod Lofot srovnala třeba s islandským přechodem duhových hor, ten byl oproti tomu logisticky jednoduchý a cesty a terén jasné a schůdné.
![Prdeláč](518118463_24893819246872763_2664326888780327666_n.jpg)
*Jeden z častých pohybů na Lofotech, tzv. prdeláč 😀*

Ze všech dálkových treků mi Lofoty přišly **psychicky a fyzicky nejtěžší.**

![Final descent](final-descent.jpg)
*Poslední sestup do Svolvaer - civilizace je na dosah*

A nutno říct, že jsme na místní poměry měli opravdu **luxusní počasí** a skoro nám nepršelo. Od počasí se trek určitě odvíjí - spousta z těch úseků by za deště byla nebezpečná, neschůdná, nebo by z nich byla klouzačka.

I po několikadenním suchu jsme se bořili po kotníky v blátě. **Ale jinak je to nádherná krajina, drsná a odlehlá.**

![Fotka](514253287_24893818750206146_6354394302213313237_n.jpg)
![Fotka](518393606_24893803710207650_8721788082977140663_n.jpg)
![Fotka](514265554_24893809430207078_981499182155775126_n.jpg)
![Fotka](514280026_24893812633540091_8731852181064751476_n.jpg)
![Fotka](514359607_24893813623539992_7446503832473164261_n.jpg)
![Fotka](514361689_24893815456873142_8880750912400103293_n.jpg)
![Fotka](518374644_24893810940206927_6069819766067497438_n.jpg)
![Fotka](518376481_24893820306872657_3148412771038756342_n.jpg)
![Fotka](518395656_24893814213539933_8954226729347882164_n.jpg)
![Fotka](518400242_24893819940206027_3541940382283783564_n.jpg)
![Fotka](518405641_24893819336872754_1020658405285720735_n.jpg)
![Fotka](518886511_24893808060207215_876023955061513735_n.jpg)
![Fotka](518958279_24893819683539386_284977464593640864_n.jpg)
![Fotka](519692965_24893819586872729_1079127100972299093_n.jpg)
![Fotka](520250480_24893820253539329_3597400522946878097_n.jpg)
![Fotka](520426433_24893820003539354_8728984448314567923_n.jpg)
![Fotka](521547865_24893812026873485_1862226871102724314_n.jpg)
